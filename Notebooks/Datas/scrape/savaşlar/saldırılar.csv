category,title,content
Savaşlar,1996 Tunceli saldırısı,"1996 Tunceli saldırısı, 30 Haziran 1996 tarihinde Tunceli'nin merkez ilçesinde yer alan Tunceli Cumhuriyet Meydanı'nda bayrak töreni için toplanan altmış kişilik askerî birliğe yönelik düzenlenen intihar saldırısıdır. Zeynep Kınacı olduğu saptanan canlı bomba dahil olmak üzere Astsubay Ali Alıç, Astsubay Cafer Akıncı, Astsubay Hakan Akyar, Er Celal Hatıl, Er İbrahim Sever, Astsubay Önder Yağmur, Er Ahmet Yayman ve Er Yusuf Yıldırım adlı sekiz bandocu asker yaşamını yitirmiş, 29 asker de yaralı kurtulmuştur. Olay, Türkiye'de meydana gelen ilk canlı bomba saldırısı olarak tarihe geçmiştir.[1][2][3]"
Savaşlar,1996 Adana saldırısı,"1996 Adana saldırısı, 25 Ekim 1996'da Türkiye'nin Adana ilinin Seyhan ilçesinde, Adana Emniyet Çevik Kuvvet Müdürlüğü nizamiyesine yaklaşan PKK mensubu Leyla Kaplan'ın üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganın yanı sıra üçü polis ile biri olay sırasında yakınlarda bulunan sivil olmak üzere toplam 5 kişi öldü; 18 kişi ise saldırıdan yaralı olarak kurtuldu."
Savaşlar,1996 Sivas saldırısı,"1996 Sivas saldırısı, 29 Ekim 1996'da Türkiye'nin Sivas şehrinde, PKK mensubu Güler Otaş'ın polis aracı ile nakledilmesi sırasında üzerindeki bombayı patlatmasıyla gerçekleştirilen intihar saldırısı. Patlama sonucunda Güler Otaş'ın yanı sıra PKK mensubu Hacı Can ile 3'ü polis 1'i sivil olmak üzere toplam 6 kişi öldü; 10 kişi ise saldırıdan yaralı olarak kurtuldu."
Savaşlar,1998 Van saldırısı,"1998 Van saldırısı, 24 Aralık 1998'de Türkiye'nin Van şehrinde, askerî personelin çocukları olan lise öğrencilerini taşıyan askerî servis aracı hareket etmek üzereyken araca yaklaşan PKK mensubu Hamdiye Kapan'ın üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganın yanı sıra bir öğrenci öldü, aralarında asker, öğretmen, öğrenci ve diğer sivillerin olduğu 21 kişi ise saldırıdan yaralı olarak kurtuldu."
Savaşlar,PKK saldırı ve çatışmaları listesi (1990'lar),"10 Mart 1990 - Şırnak'ın Atbaşı köyüne PKK'lılar baskın düzenledi: Bir köy korucusu öldü, bir köy korucusu ağır yaralandı.[kaynak belirtilmeli] Hayatını kaybeden Halil Arasan ve ağır yaralanan köy korucusu Halit Yiğit, Diyarbakır Devlet Hastanesine kaldırıldı. Kısa bir süre sonra da köylüler köyden kaçmak zorunda kaldı. [kaynak belirtilmeli]"
Savaşlar,2001 Şişli İlçe Emniyet Müdürlüğü saldırısı,"2001 Şişli İlçe Emniyet Müdürlüğü saldırısı, 3 Ocak 2001'de İstanbul'un Şişli ilçesindeki Şişli İlçe Emniyet Müdürlüğüne, kendisini iş insanı olarak tanıtarak giren Devrimci Halk Kurtuluş Partisi-Cephesi mensubu Gültekin Koç'un, İlçe Emniyet Müdürü Selçuk Tanrıverdi'nin odasına giderken dördüncü katta karşılaştığı Tanrıverdi'nin makam şoförünün kendisini durdurması üzerine paniğe kapılması ve üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganla birlikte bir sivil öldü, 7 kişi yaralandı."
Savaşlar,2001 Gümüşsuyu saldırısı,"2001 Gümüşsuyu saldırısı, 10 Eylül 2001'de Türkiye'nin İstanbul şehrinin Beyoğlu ilçesindeki Gümüşsuyu semtinde, kontrol noktasında bulunan polislerin arasına giren Devrimci Halk Kurtuluş Partisi-Cephesi mensubu Uğur Bülbül'ün üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganla birlikte iki polis ve yoldan geçmekte olan bir sivil öldü, 23 kişi ise yaralandı."
Savaşlar,2003 Hür ve Kabul Edilmiş Masonlar Büyük Locası saldırısı,"9 Mart 2004'te, İstanbul'un Kartal ilçesindeki Hür ve Kabul Edilmiş Masonlar Büyük Locası binasına giren iki saldırganın güvenlik görevlisini yaralaması sonrasında üzerindeki patlayıcıları infilak ettirmesiyle bir intihar saldırısı gerçekleştirildi. El-Kaide'nin Türkiye yapılanması mensubu Engin Vural ile Nihat Doğruel'in gerçekleştirdiği tespit edilen saldırıdan Vural yaralı olarak kurtulurken, ölen kişi ve yaralananların tamamı sivildi.[1][2] İstanbul 9. Ağır Ceza Mahkemesi'nde görülen dava sonucunda 4 sanığa müebbet hapis cezası verildi.[3]"
Savaşlar,2003 İstanbul saldırıları,"15 ve 20 Kasım 2003 tarihlerinde, İstanbul'un dört noktasında, her günde iki patlayıcı yüklü kamyonetin infilak ettirilmesiyle dört intihar saldırısı gerçekleştirildi. 15 Kasım günü yerel saatle 9.30 (UTC+02.00) civarında Şişli'deki Bet İsrael Sinagogu, 9.34 civarında ise Beyoğlu'ndaki Neve Şalom Sinagogu'nun önünde birer kamyonet infilak etti. Patlamalar sonucunda saldırganlar dâhil 26 kişi öldü, 300'den fazla kişi yaralandı. Olaydan beş gün sonra, 20 Kasım günü, yine patlayıcı yüklü kamyonetlerle 10.55 civarında Beyoğlu'ndaki Birleşik Krallık'ın İstanbul Başkonsolosluğu binasına, 11.00 civarında ise Beşiktaş'taki HSBC Genel Merkezi binasına birer saldırı düzenlendi. İkinci saldırılarda 31 kişi ölürken 450'nin üzerinde kişi yaralandı. Toplamda ise 4 saldırgan dâhil 57 kişi öldü, 750'den fazla kişi saldırılardan yaralı olarak kurtuldu."
Savaşlar,2003 İstanbul saldırıları,"15 ve 20 Kasım 2003 tarihlerinde, İstanbul'un dört noktasında, her günde iki patlayıcı yüklü kamyonetin infilak ettirilmesiyle dört intihar saldırısı gerçekleştirildi. 15 Kasım günü yerel saatle 9.30 (UTC+02.00) civarında Şişli'deki Bet İsrael Sinagogu, 9.34 civarında ise Beyoğlu'ndaki Neve Şalom Sinagogu'nun önünde birer kamyonet infilak etti. Patlamalar sonucunda saldırganlar dâhil 26 kişi öldü, 300'den fazla kişi yaralandı. Olaydan beş gün sonra, 20 Kasım günü, yine patlayıcı yüklü kamyonetlerle 10.55 civarında Beyoğlu'ndaki Birleşik Krallık'ın İstanbul Başkonsolosluğu binasına, 11.00 civarında ise Beşiktaş'taki HSBC Genel Merkezi binasına birer saldırı düzenlendi. İkinci saldırılarda 31 kişi ölürken 450'nin üzerinde kişi yaralandı. Toplamda ise 4 saldırgan dâhil 57 kişi öldü, 750'den fazla kişi saldırılardan yaralı olarak kurtuldu."
Savaşlar,Devrimci Halk Kurtuluş Partisi-Cephesi,"Devrimci Halk Kurtuluş Partisi-Cephesi (kısaca DHKP-C), 30 Mart 1994 tarihinde Devrimci Sol örgütünün partileşme kararı alması ile Dursun Karataş liderliğinde kurulan Türkiye'de yasa dışı kabul edilen Marksist-Leninist partidir.[4] Örgüte bağlı olarak faaliyet gösteren Devrimci Halk Kurtuluş Partisi (DHKP), genellikle DHKP-C'nin siyasal işlerinde sorumlu olarak faaliyet göstermektedir. Devrimci Halk Kurtuluş Cephesi (DHKC) ise örgütün silahlı faaliyetlerinden sorumludur. Cephe; Türk güvenlik güçlerine, bürokratlara ve hükûmet üyelerine karşı ölümlü saldırılar gerçekleştirmektedir.[5]"
Savaşlar,2006 Van saldırısı,"2006 Van saldırısı, 9 Mart 2006'da Türkiye'nin Van şehrinde, Van Belediyesi'ne ait trafik aracına yaklaşan PKK mensubu Devrim Solduk'un üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganın yanı sıra iki kişi öldü, 18 ya da 19 kişi ise saldırıdan yaralı olarak kurtuldu."
Savaşlar,2007 Ankara saldırısı,"2007 Ankara saldırısı, Türkiye'nin Ankara ilinin Altındağ ilçesinin Ulus semtinde bulunan Anafartalar Çarşısı önünde, 22 Mayıs 2007 günü 18.30 sıralarında meydana gelen bombalı intihar saldırısı. Patlamada 8'i Türk, 1'i Pakistan vatandaşı olmak üzere 9 kişi öldü, 110'dan fazla kişi de yaralandı.[2] Saldırıyı, PKK mensubu Güven Akkuş'un gerçekleştirdiği tespit edildi."
Savaşlar,PKK saldırı ve çatışmaları listesi (2000'ler),"Şubat 2000 - Irak-İran sınırındaki Kandil Dağı bölgesinde, eğitim düzeyi nispeten yüksek ve şehirde kamufle olabilecek, güvenlik güçlerince deşifre edilmemiş örgüt üyelerinin sivil itaatsizlik konusunda eğitilmesi için ""Demokratik Çalışma Grupları"" adıyla bir kamp kurulmuştur.[1]"
Savaşlar,2010 İstanbul saldırısı,"2010 İstanbul saldırısı, 31 Ekim 2010 tarihinde 10.34'te Taksim Meydanı'nda TAK tarafından[1] sivillere karşı gerçekleştirilen bombalı intihar saldırısında içinde polislerin de olduğu 17'si sivil, 32 kişi yaralanmıştır."
Savaşlar,PKK saldırı ve çatışmaları listesi (2010'lar),sabah 07.30'da Günyayla mevkiinde operasyon yapan güvenlik güçleri ile PKK'lılar arasında çatışma çıktı.[28]
Savaşlar,2011 Bingöl saldırısı,"2011 Bingöl saldırısı, 29 Ekim 2011'de, Türkiye'nin Bingöl ilinin aynı adlı merkezinde gerçekleştirilen intihar saldırısı. PKK mensubu Nazlı Görer tarafından gerçekleştirilen saldırıda saldırgan da dahil olmak üzere 4 kişi öldü, 20 kişi yaralandı."
Savaşlar,2012 Pınarbaşı saldırısı,"2012 Pınarbaşı saldırısı, 25 Mayıs 2012'de, Türkiye'nin Kayseri iline bağlı Pınarbaşı ilçesindeki Pınarbaşı Emniyet Müdürlüğüne önce silahlı saldırı olarak sonra da intihar saldırısı olarak gerçekleştirilen saldırı. PKK mensupları tarafından gerçekleştirilen saldırıda iki saldırganın yanı sıra biri polis biri ise sivil olmak üzere 4 kişi öldü."
Savaşlar,Haziran-Ağustos 2012 Hakkâri saldırıları,"Haziran-Ağustos 2012 Hakkâri saldırısı, 19 Haziran 2012 sabaha karşı Yüksekova ilçesi Yeşiltaş Jandarma Karakolu'na PKK'lılar tarafından gerçekleştirilen saldırıda 8 asker ölmüş, 16'sı da yaralanmıştır. Çatışmalar sonrasında PKK'lılara karşı gerçekleştirilen operasyonlarda 10 PKK'lı ölmüş, bölgeye kobra tipi helikopterler sevk edilmiştir. Yine 5 Ağustos 2012'de PKK'nın, Hakkâri'nin Çukurca ilçesi Hakkâri-Çukurca Karayolu üzerinde bulunan Geçimli Jandarma Karokoluna 3 ayrı koldan[1] saldırı, Türk Silahlı Kuvvetleri birliklerini hedef alarak gerçekleştirdiği saldırılardır. Saldırı sonucu 6 asker ve 2 korucu ölmüş, 15 asker ve köy korucusu, 6 sivil yaralanmıştır.[2] Çıkan çatışma sonrası 14 PKK'lı etkisiz hale getirilmiştir.[3]"
Savaşlar,2012 Sultangazi saldırısı,"11 Eylül 2012'de, İstanbul'un Sultangazi ilçesi Gazi mahallesindeki 75. Yıl Polis Merkezine bir intihar saldırısı düzenlendi. Binaya girmeye çalışan bir kişi, polislerin engellemesi nedeniyle içeri girememesi sonrasında üzerindeki patlayıcıları binanın girişinde patlattı. Saldırgan olay yerinde, yaralanan bir polis ise hastaneye kaldırıldığı esnada öldü. Dördü polis, üç ya da dördü sivil olmak üzere toplam 7 ya da 8 kişinin yaralandığı saldırıyı, yapılan soruşturma sonrasında Devrimci Halk Kurtuluş Partisi-Cephesi (DHKP-C) mensubu İbrahim Çuhadar'ın gerçekleştirdiği tespit edildi. DHKP-C de yaptığı açıklamayla saldırının sorumluluğunu üstlenirken örgüt üyesi Hasan Selim Gönen'in, 21 Temmuz'da 75. Yıl Polis Merkezine bağlı polislerle girdiği çatışmada öldürülmesi, saldırının gerekçesi olarak gösterildi."
Savaşlar,2013 Amerika Birleşik Devletleri'nin Ankara Büyükelçiliği saldırısı,"1 Şubat 2013'te Türkiye'nin başkenti Ankara'da bulunan Amerika Birleşik Devletleri Büyükelçiliğine, Devrimci Halk Kurtuluş Partisi-Cephesi mensubu Ecevit Şanlı tarafından bir intihar saldırısı  gerçekleştirildi. Patlama sonucunda saldırganla birlikte bir güvenlik görevlisi öldü, 1 sivil gazeteci ve 2 güvenlik görevlisi yaralandı."
Savaşlar,2015 Sultanahmet saldırısı,"2015 Sultanahmet saldırısı, 6 Ocak 2015'te İstanbul'un Fatih ilçesindeki Sultanahmet semtinde bulunan İstanbul Emniyet Müdürlüğü Turizm Şube Müdürlüğü önünde, Irak ve Şam İslam Devleti mensubu Diana Ramazova'nın üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganın yanı sıra bir polis memuru ölürken, bir polis memuru yaralandı."
Savaşlar,2015 Suruç saldırısı,"2015 Suruç saldırısı, diğer adıyla Suruç Katliamı, 20 Temmuz 2015'te yerel saatte 12.00 civarında Şanlıurfa ilinin Suruç ilçesinde düzenlenen bombalı intihar saldırısı. Saldırıda, saldırgan dâhil 34 kişi öldü, 100'den fazla kişi yaralandı.[1][2][3][5] Saldırı; aralarında Ezilenlerin Sosyalist Partisi'nin (ESP) gençlik kolu Sosyalist Gençlik Dernekleri Federasyonu (SGDF) üyelerinin de bulunduğu 300 kişinin Amara Kültür Merkezi bahçesinde Irak ve Şam İslam Devleti'nin (IŞİD) Kobani Kuşatması sonrası, Kobani'nin yeniden inşa çalışmaları konusunda basın açıklaması yaptığı sırada meydana geldi.[6][7] Saldırıyı IŞİD üstlendi.[8] Canlı bombanın da IŞİD ile ilişkisi olan Dokumacılar grubu mensubu Şeyh Abdurrahman Alagöz olduğu belirlendi.[9][10]"
Savaşlar,Karabulak Jandarma Karakolu saldırısı,"2 Ağustos 2015'te, Ağrı'nın Doğubayazıt ilçesinin Karabulak köyündeki Karabulak Jandarma Karakolu'na bir intihar saldırısı düzenlendi. Saldırı, saat 03.00 (UTC+03.00) civarında karakola yaklaşan patlayıcı yüklü bir traktörün infilak ettirilmesiyle gerçekleştirildi. Yaşanan patlamada saldırganın yanı sıra 2 askerî personel öldü, 31 askerî personel ise yaralandı. Saldırı, PKK tarafından gerçekleştirilmişti."
Savaşlar,2015 Sultanbeyli saldırısı,"10 Ağustos 2015'te, İstanbul'un Sultanbeyli ilçesindeki Fatih Polis Merkezi Amirliğine, PKK mensupları tarafından bir dizi saldırı düzenlendi. Yerel saatle 1.00 (UTC+03.00) sıralarında karakola, bomba yüklü araçla bir intihar saldırısı gerçekleştirildi. Patlamada saldırgan ölürken 3 polisle 7 sivil yaralandı. Olay yerindeki inceleme çalışmaları sürerken, saat 6.50 sıralarında bölgeye gelen iki kişi tarafından polislere bombalı ve silahlı bir saldırı düzenlendi. Çıkan çatışmada saldırganlar ile bir polis memuru öldü, bir polis memuru ise yaralandı. PKK mensupları tarafından düzenlenen ilk saldırıyı Deniz Uçkun, ikinci saldırıyı ise Erdal Yıldız ile Burak Boğakan gerçekleştirmişti.[1][2]"
Savaşlar,Ankara Garı Saldırısı,"Ankara Garı saldırısı ya da Ankara Garı Katliamı,[7] 10 Ekim 2015'te yerel saatle 10.04 civarında Ankara ilinin Altındağ ilçesinin Ulus semtindeki Ankara Garı kavşağında düzenlenen bombalı intihar saldırısıdır. 109 kişinin ölmesi ile modern Türkiye tarihindeki en ölümcül intihar saldırısı olmuştur.[2][8] Saldırı sonrası RTÜK tarafından yayın kuruluşlarına geçici yayın yasağı getirildi ve internet servis sağlayıcıları tarafından bazı sosyal medya (Twitter, Facebook) sitelerine erişim engeli uygulandı.[9]"
Savaşlar,2016 Sultanahmet saldırısı,"Ocak 2016 İstanbul saldırısı ya da 2016 Sultanahmet saldırısı, 12 Ocak 2016'da İstanbul'un Fatih ilçesindeki Sultanahmet meydanında, IŞİD militanı Suriye kökenli 28 yaşındaki Nebil Fadli'nin,[6] turist kafilesinin arasına girerek[7][8] üzerindeki bombayı[9] infilak ettirmesiyle gerçekleşen intihar saldırısı. Patlama sonucunda saldırgan dahil 11 kişi olay günü ölmüş ve 16 kişi de yaralanmıştır.[10] Tedavi altında olan 2 kişi daha hayatlarını 27 Ocak 2016 ve 22 Şubat 2016 tarihinde yitirmişler ve can kaybı toplam 13 kişiye yükselmiştir. Saldırıda hayatını kaybedenlerin tamamı Alman vatandaşıdır. Patlamada yaralanan 14 kişiden 11’inin yabancı uyruklu olduğu belirlenmiştir ve patlamadan sonra dokuz Alman, bir Norveçli ve bir Perulu hastanede tedavi altına alınmıştır.[10]"
Savaşlar,Şubat 2016 Ankara saldırısı,"Şubat 2016 Ankara saldırısı, 17 Şubat 2016'da Ankara'nın Çankaya ilçesinde, Genelkurmay Başkanlığının, asker lojmanlarının[10] ve Kara Kuvvetleri Komutanlığının bulunduğu bölgede Türk Silahlı Kuvvetlerine ait askeri servis araçlarının[11] geçişi sırasında meydana gelen patlama. Patlamanın gerçekleştiği nokta, Türkiye Büyük Millet Meclisine 5 dakika uzaklıkta bulunmaktadır.[12]"
Savaşlar,Mart 2016 Ankara saldırısı,"Mart 2016 Ankara Saldırısı veya Güvenpark Saldırısı, 13 Mart 2016'da yerel saatle 18:45'te Güvenpark, Kızılay, Ankara'da otobüs duraklarına yakın bir mesafede gerçekleşen, 2'si saldırgan olmak üzere toplam 38 kişinin hayatını kaybettiği ve 19'u ağır 125 kişinin de yaralandığı bombalı araba saldırısı.[2][6] Saldırı, Ekim 2015'teki ve Şubat 2016'daki patlamalar ile birlikte beş ay içinde Türkiye'nin başkentinde gerçekleşen üçüncü bombalı saldırı oldu.[7]"
Savaşlar,Mart 2016 İstanbul saldırısı,"Mart 2016 İstanbul saldırısı, 19 Mart 2016'da yerel saatle 10.55'te Türkiye'nin İstanbul şehrinin Beyoğlu ilçesindeki İstiklal Caddesi'nde Irak ve Şam İslam Devleti ile bağlantılı Mehmet Öztürk'ün üzerindeki patlayıcıyı patlaması sonucu meydana gelen bombalı intihar saldırısı. Saldırı sonucu; 3'ü Amerikan-İsrail vatandaşı, 1'i İran vatandaşı ve 1'i saldırgan olmak üzere 5 kişi öldü, 36 kişi yaralandı.[2][3][4] 12 Ocak'ta gerçekleştirilen Sultanahmet saldırısının ardından, 2016 yılında İstanbul'da meydana gelen ikinci bombalı intihar saldırısıdır."
Savaşlar,2016 Bursa saldırısı,"2016 Bursa saldırısı, 27 Nisan 2016'da yerel saatle 17.26'da Ulu Cami yanında, Bursa'nın Osmangazi ilçesinde gerçekleşen, 1 kişinin hayatını kaybettiği 13 kişinin de yaralandığı canlı bomba saldırısı.[2] Ulu Cami avlusunda cenaze namazı kılındığı sırada meydana gelen patlama sonrası saldırının gerçekleştiği bölgeye araç ulaşımı durduruldu."
Savaşlar,Mayıs 2016 Gaziantep saldırısı,"1 Mayıs 2016'da, Gaziantep'in Şehitkamil ilçesindeki Demokrasi Meydanı'nın bulunduğu bölgede yer alan Gaziantep İl Emniyet Müdürlüğü binasının bulunduğu bölgede bir intihar saldırısı gerçekleştirildi. Irak ve Şam İslam Devleti mensubu İsmail Güneş'in gerçekleştirdiği tespit edilen saldırıda, tamamı polis olmak üzere saldırganla birlikte 4 kişi öldü, aralarında sivillerin de bulunduğu 23 kişi yaralandı."
Savaşlar,2016 Vezneciler saldırısı,"Vezneciler saldırısı, 7 Haziran 2016'da İstanbul'un Fatih ilçesinin Vezneciler semtinde yerel saatte 08:40 (UTC+02.00) sıralarında bomba yüklü araçla gerçekleştirilen bombalı intihar saldırısı.[1] Patlama sonucunda altışar polis memuru ve sivil ile bir saldırgan olmak üzere 13 kişi öldü, 35 kişi yaralandı.[4][5][6][7]"
Savaşlar,2016 Midyat saldırısı,"2016 Midyat Terör Saldırısı, 7 Haziran 2016 tarihinde Mardin'ın Midyat ilçesinde emniyet müdürlüğü binasına PKK mensupları tarafından bomba yüklü araçla düzenlenen terör saldırısıdır.[1]"
Savaşlar,Atatürk Havalimanı saldırısı,"Atatürk Havalimanı saldırısı, 28 Haziran 2016'da yerel saatte 21.22'de İstanbul'un Bakırköy ilçesindeki Atatürk Havalimanı'nda gerçekleştirilen silahlı ve bombalı intihar saldırısı."
Savaşlar,2016 Elazığ saldırısı,"2016 Elazığ saldırısı, 18 Ağustos 2016 saat 09:20'de Elazığ İl Emniyet Müdürlüğü'ne bomba yüklü araçla düzenlenen saldırı. Yapılan saldırıyı PKK üstlenmiştir.[1][2] Saldırıda, saldırgana ek olarak 5 kişi ölmüş, 217 yaralanmıştır."
Savaşlar,Ağustos 2016 Gaziantep saldırısı,"Ağustos 2016 Gaziantep saldırısı, 20 Ağustos 2016'da yerel saatte 22.50 sularında Türkiye'nin Gaziantep ilinin Şahinbey ilçesinde bir sokak düğünü sırasında düzenlenen bombalı saldırı. Saldırı sonucunda 59 kişi öldü, 90'ın üzerinde kişi yaralandı.[2][3][4][5][6]"
Savaşlar,2016 Cizre saldırısı,"2016 Cizre saldırısı, 26 Ağustos 2016 tarihinde yerel saatte 06:45'te Türkiye'nin Şırnak ilinin Cizre ilçesindeki İlçe Emniyet Müdürlüğü Çevik Kuvvet Grup Amirliği polis kontrol noktasına, PKK üyesi Mustafa Aslan tarafından bombalı araç ile düzenlenen intihar saldırısı. 12'si emniyet personeli ve biri saldırgan olmak üzere toplam 13 kişinin öldüğü saldırıda, üçü sivil 78 kişi yaralandı."
Savaşlar,2016 Şemdinli saldırısı,"2016 Şemdinli saldırısı, 9 Ekim 2016 tarihinde yerel saatte 09:45'te Türkiye'nin Hakkâri ilinin Şemdinli ilçesinde Durak Hudut Bölüğü yakınlarındaki kontrol noktasına düzenlenen intihar saldırısı. Saldırı sonucunda 10 askerî personel ile 6 sivilin yanı sıra saldırgan öldü, 26 kişi yaralandı.[2]"
Savaşlar,Ekim 2016 Gaziantep saldırıları,"16 Ekim 2016'da, Gaziantep'in Şahinbey ilçesinde bulunan ve Irak ve Şam İslam Devleti militanlarınca kullanıldığı tespit edilen Şehitkamil ile Şahinbey ilçelerindeki iki ayrı eve emniyet birimlerince yapılan baskın sırasında, evde bulunan saldırganların üzerindeki patlayıcıları infilak ettirmesiyle intihar saldırıları gerçekleştirildi. Patlamalar sonucunda saldırganlar yanı sıra 3 polis öldü, 4'ü Suriyeli 13 kişi yaralandı.[1][2] Gaziantep Valisi Ali Yerlikaya, olay sonrasında yaptığı açıklamada bir süredir Alevi Kültür Derneğine yönelik intihar saldırısı yapılacağı ihbarında bulunulduğunu ve emniyet birimlerinin bu yönde yaptıkları çalışmalar sırasında ilgili hücre evlerinin tespit edildiğini belirtti.[1] Eylemcilerin, Mehmet Kadir Cebael isimli Türk ve Muhammed Şerif isimli Suriye vatandaşı oldukları tespit edildi.[2]"
Savaşlar,Kasım 2016 Diyarbakır saldırısı,"Kasım 2016 Diyarbakır saldırısı, 4 Kasım 2016 tarihinde Diyarbakır Bağlar ilçesinde Aydın Arslan Bulvarı'nda İl Emniyet Müdürlüğüne ait Terörle Mücadele ve Çevik Kuvvet şube müdürlüklerinin bulunduğu ek bina yakınlarında bomba yüklü aracın infilak ettirilmesi ile gerçekleştirilen bombalı saldırı. Saldırı sonucunda saldırganın yanı sıra 2'si polis, 1 teknisyen, 9 sivil olmak üzere 13 kişi öldü, 100'den fazla kişi de yaralandı.[6][7][8] Saldırıyı DEAŞ üstlendi.[9]"
Savaşlar,2016 Beşiktaş saldırıları,"2016 Beşiktaş saldırıları, 10 Aralık 2016'da yerel saatte 22.29 sıralarında İstanbul'un Beşiktaş ilçesindeki Vodafone Park yakınında ve Maçka Demokrasi Parkı içinde gerçekleştirilen iki ayrı bombalı intihar saldırısı."
Savaşlar,2016 Kayseri saldırısı,"2016 Kayseri saldırısı, 17 Aralık 2016'da yerel saatte 08:45 sıralarında Kayseri'nin Melikgazi ilçesindeki Erciyes Üniversitesi yakınında bombalı araç ile gerçekleştirilen intihar saldırısı."
Savaşlar,2022 Mersin saldırısı,"26 Eylül 2022 tarihinde TSİ 22.40-23.00 sularında Mersin'in Mezitli ilçesine bağlı Tece mahallesinde yer alan bir polisevine PKK militanları tarafından ateş açıldı ve bombalı saldırı yapıldı. Saldırı, tümü Türkiye Cumhuriyeti vatandaşı olmak üzere, 1 polis memurunun ölmesi, 1 polis memuru ile 3 sivil bireyin yaralanması ile sonuçlandı.[5] İki saldırgan saldırı sonrası intihar yeleklerini patlatarak olay yerinde intihar etti.[1][6] Saldırıyı, 29 Eylül 2022 günü PKK üstlendi.[4]"
Savaşlar,2023 Ankara saldırısı,"1 Ekim 2023 tarihinde TSİ 09.30 sularında Ankara'nın Çankaya ilçesindeki Kızılay semti üzerinde yer alan Emniyet Genel Müdürlüğü giriş kapısı önünde bombalı ve silahlı saldırı gerçekleşti. 2 saldırganın gerçekleştirdiği olayda bir saldırgan kendisini patlattı, diğeri polislerle girdiği çatışmada öldürüldü. Patlama nedeniyle 2 polis yaralandı, Atatürk Bulvarı trafiğe kapatıldı ve yaklaşık 1 saat sonra Ankara Nöbetçi Sulh Ceza Hakimliği tarafından saldırıya ilişkin yayın yasağı getirildi. Saldırıyı PKK'nın silahlı kanadı HPG üstlendi."