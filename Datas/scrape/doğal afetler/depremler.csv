category,title,content
Doğal Afetler,MS 17 Lidya depremi,"MS 17 Lidya depremi, Anadolu'da Roma'nın Asya eyaletindeki Lidya bölgesinde en az on iki şehrin yıkılmasına neden oldu. Deprem, Romalı tarihçiler Tacitus ve Yaşlı Plinius ile Yunan tarihçiler Strabon ve Eusebios tarafından kaydedildi. Plinius bunu ""insan hafızasındaki en büyük deprem"" olarak adlandırdı.[1] Lidya İmparatorluğu'nun eski başkenti olan Sardes şehri en çok etkilenen ve yıkımdan asla tam olarak kurtulamayan şehirdi.[2]"
Doğal Afetler,115 Antakya depremi,"115 Antakya depremi, 13 Aralık 115 tarihinde Antakya'da meydana gelen ve yüzey dalgası büyüklüğü 7.5 Ms, günümüz ölçümleri ile mercalli şiddet ölçeğinde tahmini ise maksimum XI. (Aşırı) yoğunlukta meydana gelen deprem. Antakya ve çevresinde yaklaşık 260.000 kişinin ölümüne sebebiyet verdiği düşünülen ve çok ciddi maddi hasara neden olan deprem, günümüzde Türkiye coğrafyası sınırları içerisinde en çok can kaybına sebep olan deprem olarak kayıtlara geçmiştir."
Doğal Afetler,141 Likya depremi,"141 Likya depremi MS 141 ile 142 döneminde meydana gelmiştir. Likya ve Karya Roma eyaletlerinin çoğunu ve Rodos, İstanköy, Sömbeki ve Koyunluca adalarını etkilemiştir.[1][2][3] Büyük su baskınına neden olan ciddi bir tsunamiye neden olmuştur.[4] Bu depremin merkez üssü net olarak belirlenememiştir, tahmin edilen yerler Rodos'un kuzey ucu,[5] Marmaris yakınlarında Rodos'un kuzeyinde Türk anakarası,[3] ya da Rodos'un doğusunda denizin altıdır.[4]"
Doğal Afetler,262 Güneybatı Anadolu depremi,"262 Güneybatı Anadolu depremi Anadolu'nun batı ve güney kıyılarında yer alan şehirleri Roma'nın Efes kenti ile beraber 262 yılında veya muhtemelen 261. yılında harap etmiştir.[1][2][3] Bu depremin merkez üssü büyük olasılıkla güney Ege Denizi'ndeydi.[1] Dönemin raporları, muhtemelen bir tsunami nedeniyle birçok şehrin denizden gelen suyun altında kaldığını belirtmektedir.[1]"
Doğal Afetler,447 Konstantinopolis depremi,"447 Konstantinopolis depremi, 447'de Konstantinopolis ve çevresindeki bölgeyi etkileyen büyük bir depremdir. Yakın zamanda tamamlanıp Konstantinopolis Surları'na eklenen Theodosius Surları'nda ciddi hasara neden oldu, 57 kuleyi ve geniş sur duvarlarını yok etti. Bu yıllarda Tanrının Kırbacı Attila, Roma ve Konstantinopolis'u tehdit ettiği için surların önemli bir kısmının yıkılması, kentte paniğe yol açtı; şehir sakinleri, bu tehdidi önleyebilmek için gece gündüz çalışarak surları birkaç ayda tamir etti.[4]"
Doğal Afetler,526 Antakya depremi,"526 Antakya depremi, 526 yılında Mayıs sonlarında olasılıkla 20. ve 29. günler gerçekleşen, Antakya başta olmak üzere Suriye ve Türkiye'de yaklaşık 250.000 kişinin ölmesine neden olan bir depremdir.[2] Depremi bir yangın takip etti ve deprem sonrası ayakta kalan binaların çoğunu tahrip etti. Mercalli şiddet ölçeğindeki zarar tahminleri: VIII Antakya, VII Dafna & Seleukia'dır. Seleukia limanında bir 0,7 - 0,8 m'lik arazi çıkıntısı hesap edildi ve limanın sonradan gelen çamurla dolması onu kullanılamaz şekilde bıraktı.[3] Bu olay tarihte altıncı ölümcül doğal felaket ve üçüncü ölümcül depremdi.[4]"
Doğal Afetler,557 Konstantinopolis depremi,"557 Konstantinopolis depremi, 14 Aralık gecesi gerçekleşmiştir. Agathias, İoannis Malalas ve Günah Çıkartıcı Theofanis'in eserlerinde anlatılan bu deprem, Bizans İmparatorluğu'nun başkenti Konstantinopolis'e ve depremlerle sık sık karşılaşılan bölgeye büyük zarar verdi.[2] Daha küçük depremler, sırasıyla, nisan ve ekim ayında olmak üzere, büyük olaydan önce gerçekleşmişti.[3] Aralık ayında ana deprem eşsiz bir gaddarlık ile şehri ""neredeyse tamamen yıktı"". Ertesi yıl kubbesinin çöküşüne etkisi olacak şekilde Ayasofya'ya zarar verirken, Konstantinopolis surlarına verdiği zarar Hun işgalcilerin sonraki dönemler kolaylıkla nüfuz edebilmelerine neden oldu.[3]"
Doğal Afetler,840 Erzurum depremi,840 Erzurum depreminin Qaliqala (modern Erzurum) şehrinde meydana geldiği rivayet edilir.[1]
Doğal Afetler,1114 Maraş depremi,"1114 Maraş depremi, 29 Kasım 1114 günü sabahın erken saatlerinde Maraş'ta meydana gelen büyük bir depremdir. Depremin büyüklüğünü 7,4 Mw'den daha büyüktü.[2]"
Doğal Afetler,1268 Kilikya depremi,"1268 Kilikya depremi, 1268 yılında 60.000'den fazla insanın ölümüne yol açan çok şiddetli bir depremdir.[2][3] Deprem Güney Ön Asya'daki Kilikya Ermeni Krallığı'nda meydana geldi. Merkez Adana şehrinin kuzeydoğusuydu. O zamanki adıyla Sis yani Kozan'da olduğu sanılmaktadır. Adana ve çevresi büyük yıkıma uğradı. Deprem günü insanlar günlük rutinlerini gerçekleştirirken hiç beklenmedik korkunç bir ses duyuldu. Ardından sarsıntılar ile şehir yerle bir oldu. Evlerin neredeyse tamamı yıkıldı. İnsanlar kıyametin koptuğunu sandı. Bunların yanı sıra yangınlar ve tsunami de meydana geldi. Adana'ya giden yollar da yerle bir oldu. Enkaz altından kurtulan insanlar bu yüzden şehirde hapsoldu. Açlık, susuzluk vb. pek çok olaydan dolayı enkazda ölmeyen pek çok insan da hayatını kaybetti. Anadolu coğrafyasındaki en ölümcül depremlerden biridir.[4]"
Doğal Afetler,1513 Maraş depremi,"1513 Maraş depremi, 28 Mart 1513 tarihinde merkez üssü Maraş'ın 77 km batısı olan, 7.4 Ms büyüklüğünde meydana gelen deprem.[1] Doğu Anadolu Fay Hattı üzerinde gerçekleşen deprem, Dulkadiroğulları Beyliği'nin başkenti Elbistan ve yakınlarındaki yerleşim yerlerinde yıkıma yol açtı."
Doğal Afetler,1556 Marmara Denizi depremi,"10 Mayıs 1556 Marmara Denizi depremi orta Marmara Denizi'nin kuzey sahilleri, İstanbul ve Bursa'da hissedilmişti[1][2]"
Doğal Afetler,1598 Amasya-Çorum depremi,"1598 Amasya-Çorum depremi, Kuzey Anadolu Fay Hattı üzerinde gerçekleşen ve bölgeyi ciddi şekilde etkileyen büyük bir doğal afettir. Deprem, özellikle Amasya ve Çorum çevresinde büyük yıkıma neden olmuştur. Tarihi kaynaklara göre, depremin şiddeti oldukça yüksekti ve hem yerleşim alanlarında hem de tarım arazilerinde büyük hasarlar meydana geldi.[1]"
Doğal Afetler,1653 Doğu İzmir depremi,"1653 Doğu İzmir depremi, 23 Şubatta tahmini değerlere göre 7.5 büyüklüğünde meydana gelen deprem. Mercalli şiddet ölçeğine göre en büyük şiddet X (Yoğun) olarak hissedildi. 38°12′N 28°12′E﻿ / ﻿38.20°K 28.20°D﻿ / 38.20; 28.20[1] koordinatlarında meydana geldi."
Doğal Afetler,1668 Kuzey Anadolu depremi,"1668 Kuzey Anadolu Depremi, 17 Ağustos 1668 tarihinde Kuzey Anadolu'da oluşan çok şiddetli bir depremdi. Dünya'nın büyük depremleri arasında sayılan bu deprem, 1668 yılında Dünya'nın çeşitli yerlerinde gerçekleşen 8 Richter ölçeğindeki deprem felaketlerinden birisidir. Depremin merkez üssü Ladik Gölü'nün güney kıyısındaydı.[1]"
Doğal Afetler,1688 İzmir depremi,1688 İzmir depremi 10 Temmuz yerel saat ile 12.59'da meydana geldi. 16.000 can kaybına yol açan ve tahmini olarak 7.0 Ms büyüklüğünde meydana gelen deprem. Mercalli şiddet ölçeğine göre en büyük şiddet X (Yoğun) olarak hissedildi.
Doğal Afetler,1717 Kayseri depremi,"1717 Kayseri depremi, 7 Mayıs 1717[1] tarihinde Kayseri'de yaşanan ve büyüklüğü 6.0-7.0 Mw  arası olarak tahmin edilen bir depremdir. Mercalli şiddet ölçeğine göre depremin şiddeti VIII (Yıkıcı) olarak ölçüldü. Depremde toplam 8.331 kişi öldü."
Doğal Afetler,1739 İzmir depremi,"1739 İzmir Depremi, Foça, İzmir  merkezli bir depremdir. Deprem 4 Nisan 1739 tarihinde, 6.8 büyüklüğünde olmuştur.[1] Deprem sonrası Foça'da ağır hasar oluşmuştur.[2]"
Doğal Afetler,1766 İstanbul depremi,"1766 İstanbul depremi, Marmara Denizi'nin doğusunda 22 Mayıs 1766 Perşembe sabahı olmuş büyük bir depremdir. Deprem İzmit'ten Tekirdağ'a kadar uzanan geniş bir alanda etkili olmuştur.[3] Tsunami yaratmış, bu alanda önemli hasarlar meydana gelmiştir. 4.000'den fazla kişi ölmüştür."
Doğal Afetler,1766 Marmara depremi,"1766 Marmara depremi, 5 Ağustos'ta meydana geldi; aynı yıl günümüz Türkiye'sinin Marmara Denizi bölgesinde meydana gelen ikinci büyük depremdi. Depremin anlık büyüklüğünün (Mw ) 7,4 ile 7,6 arasında değiştiği tahmin edilmektedir. Deprem, Kuzey Anadolu Fay Hattı'nın bir segmenti boyunca meydana gelen doğrultu atımlı hareket sonucu oluştu. Mayıs 1766'da başka bir büyük depremden etkilenen Marmara Denizi bölgesinde daha fazla hasar ve can kaybı yaşandı. En çok etkilenen bölgeler Tekirdağ ve Gelibolu oldu."
Doğal Afetler,1784 Erzincan depremi,"1784 Erzincan depremi, 23 Temmuz 1784 tarihinde Erzincan'da meydana gelen, 7,6 Ms  büyüklüğündeki deprem. Deprem Erzincan'dan Muş'a kadar etkili oldu. Yerleşmenin bulunduğu zemin, akarsu çökellerinden oluşmuştur. Erzincan'da bilinen ilk deprem Pontus zamanında olmuştur. Şehrin günümüze kadar 11 kez yıkılıp yeniden kurulduğu bilinmektedir. 1784 yılındaki olan depremde de şehir yerle bir olmuştur. Depremde 5000-10000 arası kayıp yaşandığı tahmin edilmektedir."
Doğal Afetler,1840 Ahura depremi,"1840 Ahura depremi, 2 Temmuz günü yerel saatle 16.00'da meydana gelmiş ve Ermenistan ile Türkiye'nin Doğu Anadolu Bölgesi'ndeki Ağrı ilini etkilemiştir.[1] Depremin merkez üssü Ağrı Dağı yakınları olup, burada bir patlamayı tetiklemiş ve köyleri yok eden bir toprak kaymasına neden olmuştur. Deprem ve hasar verici artçı sarsıntıları nedeniyle toplam 10.000 kişi ölmüştür.[kaynak belirtilmeli] Deprem katalogları yüzey dalgası büyüklüğünü Ms  7.4 ve Mercalli şiddet ölçeği derecesini IX (Şiddetli) olarak vermektedir.[kaynak belirtilmeli]"
Doğal Afetler,1855 Bursa depremi,"28 Şubat 1855'te, resmî olarak kaydedilen büyüklüğü 7,5 olan Mustafakemalpaşa, Bursa merkezli bir deprem gerçekleşti.[1][2] Deprem, bütün Bursa'da ve diğer komşu şehirlerde şiddetli yıkıma sebep oldu.[3] 300 kişi öldü ve binlerce ev ve işyeri harabe oldu ve bazı tarihsel anıtlar ve camileri de içeren yapılar çöktü. Daha sonra yangın şehir içinde yayıldı ve toplam ölü sayısını artırdı."
Doğal Afetler,1859 Erzurum depremi,1859 Erzurum depremi 2 Haziran saat 10.30'da meydana geldi.[2] 15.000 can kaybına yol açan ve 6.1 büyüklüğünde meydana gelen deprem. Mercalli şiddet ölçeğine göre en büyük şiddet IX (Şiddetli) olarak hissedildi.[1]
Doğal Afetler,1862 Turgutlu depremi,"1862 Turgutlu Depremi, 3 Kasım 1862 tarihinde Osmanlı İmparatorluğu'nun Aydın vilayetine bağlı Turgutlu ilçesinde tahmini olarak 6.9 Ms meydana gelen şiddetli bir depremdir.[1]"
Doğal Afetler,1872 Amik depremi,"1872 Amik depremi veya 1872 Antakya depremi, 3 Nisan 1872 tarihinde merkez üssü Osmanlı İmparatorluğu'na bağlı Halep Vilayeti sınırları içindeki Amik Ovası'nda 7.2 Ms büyüklüğünde meydana gelen deprem.[1] Deprem katalogları, yüzey dalgası büyüklüğünü 7.2 Ms  (eski dergiler bunu 5.9 olarak verir) ve Mercalli şiddet ölçeği derecelendirmesi XI (Felaket) olarak yerleştirir. Deprem Amik Ovası boyunca yerleşim birimlerinde yıkıma yol açtı ve 1800'den fazla kişi hayatını kaybetti."
Doğal Afetler,1881 Sakız Adası depremi,"1881 Sakız Adası depremi, 3 Nisan 1881 tarihinde Sakız'da meydana gelen 6,5 Mw büyüklüğündeki bir depremdir. Deprem, Sakız Adası başta olmak üzere Çeşme ve Alaçatı'yı etkiledi ve 7.866 can kaybına neden oldu. Deprem, 19. yüzyılda Sakız Adası'nı etkileyen en büyük üç olaydan biridir.[3]"
Doğal Afetler,1883 Çeşme depremi,"1883 Çeşme depremi, Osmanlı coğrafyasında meydana gelen bu afetlerden birisi de onlarca insanın hayatını kaybetmesine, birçok köyün harap olmasına, binlerce evin yıkılmasına ve on binlerce afetzedenin evsiz kalmasına neden olan 15 Ekim 1883 Çeşme ve Urla depremidir.[1]"
Doğal Afetler,1894 İstanbul depremi,"1894 İstanbul depremi, 10 Temmuz 1894'te Marmara Denizi'nde, saat 12:24'te, İzmit Çınarcık havzasında veya İzmit Körfezi'nde meydana geldi. Deprem yüzey dalgasının 7.0 tahmini büyüklüğü vardı.[3] İzmit Körfezi çevresinde Yalova, Sapanca ve Adapazarı ve İstanbul'da tahminen 1349 kişi öldü.[2] Deprem 1,5 m yüksekliğinde tsunamiye neden oldu."
Doğal Afetler,1898 Balıkesir depremi,"1898 Balıkesir depremi, 29 Ocak 1898 tarihinde saat 11.30'da (8.30 UTC) Balıkesir'de meydana gelen bir depremdir.[3][4] Halk, 7,0 Mw  büyüklüğündeki depremden birkaç saat önce yaşanan öncü depremlerde dışarı kaçtığı için can kaybının az olduğu (500 civarı) tahmin edilmektedir. Osmanlı kayıtlarına göre kentteki 11.000 binadan sadece 51 bina depremden etkilenmemiştir. Şehir merkezi ve çevre yerleşmelerde toplam 53.000 kişi depremden etkilenmiştir.[5]"
Doğal Afetler,1899 Aydın-Denizli depremi,"1899 Aydın-Denizli depremi, 20 Eylül 1899 tarihinde günümüz Türkiye'sinde 6,5-7,1 Mw büyüklüğünde bir depremdir. Depremin şiddeti Mercalli şiddet ölçeğine göre IX (Çok yıkıcı) idi. Aydın ve Denizli'de ağır hasar oluştuğu ve 1,117-1,470 arasında can kaybı olduğu kaydedildi."
Doğal Afetler,1903 Malazgirt depremi,"1903 Malazgirt depremi, 28 Nisan 1903[1] veya 29 Nisan 1903[2]'de Muş ilinin Malazgirt ilçesinde 6.7 MS büyüklüğünde[2] meydana gelen deprem."
Doğal Afetler,1912 Mürefte depremi,"1912 Mürefte depremi, 9 Ağustos 1912'de[1][2] Tekirdağ ilinin Şarköy ilçesinin Mürefte beldesinde 7,3 MS büyüklüğünde[1] gece 3 sularında meydana gelen deprem."
Doğal Afetler,1914 Afyon-Bolvadin depremi,1914 Afyon-Bolvadin depremi 4 Ekim günü yerel saat ile 00.07'de ve 7.0 büyüklüğünde meydana gelen deprem. 300 kişi hayatını kaybetmiştir ve Mercalli şiddet ölçeğine göre en büyük şiddet IX (Şiddetli) olarak hissedilmiştir.
Doğal Afetler,1919 Ayvalık depremi,"1919 Ayvalık depremi, Balıkesir'in Ayvalık ilçesinde 18 Kasım 1919 tarihinde meydana gelen 7,0 Ms büyüklüğündeki depremdir. Soma, Bergama, Ayvalık, Midilli, Edremit ve Balıkesir'deki birçok evin, minarelerin ve kamuya ait binaların hasara uğradığından veya çöktüğünden eski kaynaklarda bahsedilmektedir. Depremde yaklaşık olarak 3 bine yakın kişi ölmüş ve 16 bine yakın ağır hasarlı bina tespit edilmiştir. Depremle birlikte demir yollarında da hasarlar meydana geldiği bilinmektedir.[1]"
Doğal Afetler,1924 Pasinler depremi,1924 Pasinler depremi  13 Eylül yerel saat ile 16.34'te Türkiye'nin Doğu Anadolu Bölgesi'nde Erzurum Pasinler'de meydana geldi. 60 can kaybına yol açan ve 6.8 büyüklüğünde meydana gelen deprem. Mercalli şiddet ölçeğine göre en büyük şiddet IX (Şiddetli) olarak hissedildi.
Doğal Afetler,1926 Kars depremi,1926 Kars depremi 22 Ekim yerel saat ile 21.59'da Kars'ta meydana geldi. 360 can kaybına yol açan ve 6.0 büyüklüğünde meydana gelen deprem. Mercalli şiddet ölçeğine göre en büyük şiddet VIII (Yıkıcı) olarak hissedildi. Can kayıplarının hemen hepsi o zamanki Sovyet Ermenistanı'nda meydana gelmiştir.
Doğal Afetler,1928 Torbalı depremi,"1928 Torbalı depremi, 31 Mart 1928 yerel saat ile 02:29'da İzmir'in Torbalı ilçesinde gerçekleşen 6.5 Mw büyüklüğündeki deprem. Mercalli şiddet ölçeğine göre maksimum şiddet IX (Çok yıkıcı) olarak ölçüldü. Özellikle İzmir'in Torbalı ilçesini etkileyen ve 20. yüzyılda bölgede yaşanan en büyük ve şiddetli depremlerden birisi olan deprem, toplamda 50 can kaybına yol açtı.[1]"
Doğal Afetler,1929 Suşehri depremi,"1929 Suşehri depremi, 18 Mayıs 1929 tarihinde merkez üssü Sivas'ın Suşehri ilçesi olan, yerin 10 km derinliğinde richter ölçeği'ne göre 6.1 Mw büyüklüğünde meydana gelen deprem. Farklı kaynaklara göre deprem sonucunda Suşehri, Koyulhisar ve Şebinkarahisar ilçelerinde toplam 64 kişi öldü, 72'den fazla kişi ise yaralandı. Ayrıca 1357 hane tamamen yıkılırken, 364 hane ise ağır hasar aldı."
Doğal Afetler,1930 Hakkâri depremi,"1930 Hakkâri Depremi, 7 Mayıs 1930 tarihinde Türkiye saatiyle 00.34'te Türkiye-İran sınırında meydana gelen deprem. Sınırın Türkiye tarafında Hakkâri bu depremden etkilendi. Büyüklüğü 7,2 Ms olan bu depremde 2514 kişi öldü,[3] yaklaşık 3000 bina hasar gördü.[2]"
Doğal Afetler,1933 Çivril depremi,"1933 Çivril depremi, 19 Temmuz 1933 yerel saat ile 22:07'de Denizli'in Çivril ilçesinde gerçekleşen 5.7 Mw büyüklüğündeki deprem. Mercalli şiddet ölçeğine göre maksimum şiddet VIII (Yıkıcı) olarak ölçüldü. Toplam 20 can kaybına yol açtı.[2]"
Doğal Afetler,1935 Erdek-Marmara Adaları depremi,"1935 Erdek-Marmara Adaları depremi, 4 Ocak 1935 tarihinde Marmara Adası ve Erdek'te meydana gelen depremdir. Deprem 6,4 Mw  büyüklüğündeydi ve Mercalli şiddet ölçeğine göre VIII (Yıkıcı) şiddetindeydi.[3] 5 kişi öldü, 600 bina hasar gördü.[4]"
Doğal Afetler,1935 Digor depremi,1935 Digor depremi 1 Mayıs 1935 günü Türkiye'nin Doğu Anadolu Bölgesi'ndeki Kars Digor'da meydana gelen deprem. 200 can kaybına yol açtı. 6.2 büyüklüğünde meydana gelmiştir.[2][3] Deprem sonrasında bölgede 300 ila 400 ev yıkılmıştır.[4]
Doğal Afetler,1938 Kırşehir depremi,"1938 Kırşehir depremi 19 Nisan yerel saat ile 12.59'da (öğle) meydana geldi. 3860 binanın yıkılmasına ve 224 can kaybına[4] yol açan ve 6.7 Ms büyüklüğünde meydana gelen deprem. Mercalli şiddet ölçeğine göre en büyük şiddet IX (Şiddetli) olarak hissedildi. Derinlik USGS tarafından 10 km olarak belirlenmiştir. Fay yaklaşık 14 km kırılmıştır. Deprem, Seyfe Fay Zonu'nda meydana gelmiştir. Bu kırık hattında yaklaşık olarak 60 cm düşey, 65 cm yanal atım belirlenmiş ve fay sağ yanal doğrultu atımlı fay olarak tanımlanmıştır.[5]"
Doğal Afetler,1939 Erzincan depremi,"1939 Erzincan depremi veya Büyük Erzincan Depremi, 27 Aralık 1939 tarihinde merkez üssü Erzincan olan 7,9 Ms büyüklüğünde gerçekleşen deprem. Amerika Birleşik Devletleri Jeoloji Araştırmaları Kurumu (USGS) ise depremin büyüklüğünü 7,8 Mw  (± 0,4) olarak kaydetti.[2][3] Mercalli şiddet ölçeğine göre depremin şiddeti, ölçeğin en yüksek değeri olan XII (Afetsel) olarak saptanırken 116 bin 720 bina bütünüyle yıkıldı.[7] Sarsıntı sonucunda resmî sayılara göre 32 bin 968 kişi yaşamını yitirdi, 100 binden fazla kişi ise yaralandı. Ölüm oranlarının yüksek olmasının ana nedenleri arasında; çetin kış koşullarının olması, yardımların ve arama-kurtarma faaliyetlerinin güç koşullar altında yürütülmesi gösterildi."
Doğal Afetler,1940 Kayseri depremi,"1940 Kayseri depremi, 21 Şubat 1940 tarihinde Kayseri'nin Develi ilçesinde meydana gelen deprem. Büyüklüğü AFAD VE KOERI tarafından 5.4 Mw  olarak ölçülmüştür. Depremden sonra 18 tane artçı şok olmuştur. 37 kişi ölmüş ve 530 evde ağır hasar meydana gelmiştir. 4 köy yıkılmıştır.[1][2] Depremin merkez üssü Develi ilçesinin yaklaşık 17 km batısındadır. Depremden sonra Erciyes Dağı'ndaki sivriliklerin yok olduğu dönemin gazetelerinde yer almıştır.[3]"
Doğal Afetler,1941 Muğla depremi,"1941 Muğla depremi, 23 Mayıs 1941 tarihinde yerel saatle 21:51'de; merkez üssü Türkiye'nin Muğla iline bağlı Kıran köyü yakınlarında meydana gelen, yerin 15 km altında, richter ölçeğine göre 6.0 Mw büyüklüğünde meydana gelen deprem.[2] Bu depremde 4 kişi öldü, 20 kişi ise yaralandı.[1][4]"
Doğal Afetler,1941 Van-Erciş depremi,1941 Van-Erciş Depremi 10 Eylül 1941 tarihinde Van'ın Erciş ilçesinde meydana gelen deprem. Richter ölçeğine göre 5.9 Ms büyüklüğündeki depremde 192[3] veya 194[2] kişi ölürken 36 köy de tamamen yıkıldı.[4]
Doğal Afetler,1942 Niksar-Erbaa depremi,"1942 Niksar-Erbaa depremi 20 Aralık 1942 tarihinde yerel saat ile 17.05'te meydana gelen, 3000 can kaybına yol açan 7.0 Ms büyüklüğünde deprem. Mercalli şiddet ölçeğine göre en büyük şiddet IX (Şiddetli) olarak hissedilen deprem yaklaşık 30 saniye sürdü.[3] En fazla zararı Tokat'ın Erbaa ilçesi görürken, deprem Niksar ilçesi ve Almus bucağında da belirli oranda etkili oldu."
Doğal Afetler,1943 Adapazarı-Hendek depremi,1943 Adapazarı-Hendek depremi 20 Haziran yerel saat ile 17.32'de meydana geldi. 336 can kaybına yol açan ve 6.6 Ms büyüklüğünde meydana gelen deprem. Mercalli şiddet ölçeğine göre en büyük şiddet IX (Şiddetli) olarak hissedildi.
Doğal Afetler,1943 Tosya-Ladik depremi,"1943 Tosya-Ladik depremi 27 Kasım günü yerel saat ile 00.20'de Kastamonu, Tosya'da meydana geldi. 4000 can kaybına yol açan ve 7.5-7.7 Ms büyüklüğünde meydana gelen deprem. Mercalli şiddet ölçeğine göre en büyük şiddet X-XI (Yoğun-Aşırı) olarak hissedildi. Bu depremde 280 km'lik bir yüzey faylanması oluştu.[3]"
Doğal Afetler,1944 Bolu-Gerede depremi,"1944 Bolu-Gerede depremi ya da Gerede-Çerkeş depremi, 1 Şubat 1944 tarihinde yerel saat ile 05.22'de 7.4 Ms büyüklüğünde (tahmini) meydana gelen deprem. Mercalli şiddet ölçeğine göre en büyük şiddet IX–X (Şiddetli-Yoğun) olarak hissedildi. Depremin yaşandığı esnada uyanık olan bazı kimseler deprem olmadan hemen önce havada şiddetli bir ışık hüzmesinin olduğunu ve hemen ardından alttan yukarıya doğru şiddetli bir sarsıntının olduğunu, sonrasında ise çok şiddetli bir uğultu sesi ile sonlandığını belirtirler. Uzmanlar tarafından önümüzdeki 14-15 yıl içerisinde bu fay hattında 7 ve üzeri büyüklükte yeni bir deprem olabileceği öngörülüyor.[4]"
Doğal Afetler,1944 Edremit Körfezi depremi,"6 Ekim 1944'te yerel saatle 05.34'te (UTC+2), Edremit Körfezi merkezli bir deprem gerçekleşti. 6,8 Ms büyüklüğünde olan ve 20-25 saniye kadar süren deprem; Akhisar, Manisa, Tekirdağ, Gönen, Midilli ve İzmir'i kapsayan yaklaşık 250 km çapındaki bir bölgeyi etkiledi. 73 ölü ile en az 275 yaralı ile sonuçlanan depremde 2200'den fazla bina hasar aldı.[1]"
Doğal Afetler,1945 Adana depremi,"1945 Adana depremi, 20 Mart 1945 tarihinde Adana ilinin Ceyhan ilçesinde gerçekleşen 6,1 Mw  büyüklüğündeki deprem."
Doğal Afetler,1946 Varto-Hınıs depremi,"1946 Varto-Hınıs depremi, 31 Mayıs günü yerel saat ile 05.12'de 5.9 Ms büyüklüğünde (tahmini) meydana gelen deprem. Mercalli şiddet ölçeğine göre en büyük şiddet VIII (Yıkıcı) olarak hissedildi. 7 saniye süren[3] Varto ve Hınıs depremi, 839 can kaybına yol açtı. Depremin sabah saatlerinde meydana gelmesinden ve bu saatlerde yöre halkının büyük bölümünün yayla veya tarlada iş başında bulunmasından ötürü can kaybı tahminlerden düşük seviyede gerçekleşti.[4]"
Doğal Afetler,1949 Karlıova depremi,"1949 Karlıova depremi, 17 Ağustos 1949 tarihinde, yerel saatle 20.43'te Türkiye'de Doğu Anadolu bölgesinde bulunan Bingöl ili Karlıova ilçesinde meydana gelen deprem. Depremin büyüklüğü 6,8 Ms olarak ölçüldü. Depremde 450 kişi öldü, 3500 bina hasar gördü."
Doğal Afetler,1949 Karaburun depremi,"1949 Karaburun depremi, 23 Temmuz 1949 yerel saat ile 17:03'te İzmir'in Karaburun ilçesinde gerçekleşen 6.6-7.2 Mw büyüklüğündeki deprem. Mercalli şiddet ölçeğine göre maksimum şiddet IX (Çok yıkıcı) olarak ölçüldü. Toplam 7 can kaybına yol açtı.[1]"
Doğal Afetler,1951 Kurşunlu depremi,"1951 Çankırı Depremi, merkezi Çankırı'nın Kurşunlu ilçesi olan 6,9 Ms büyüklüğünde bir depremdir.[3] Çankırı'nın 40 km kuzeybatısında ve Kuzey Anadolu Fay Hattı üzerinde yer alan Kurşunlu ilçesinde 13 Ağustos 1951 tarihinde saat 20:33'te meydana gelen depremde 50 kişi ölmüş, 3.354 bina yıkılmış ve 13.373 bina da hasar görmüştür."
Doğal Afetler,1952 Hasankale depremi,"1952 Hasankale depremi, merkezi Erzurum'un Hasankale (şimdiki Pasinler) ilçesi olan 5,8 Ms büyüklüğünde bir depremdir.[2]"
Doğal Afetler,1953 Yenice-Gönen depremi,"1953 Yenice-Gönen depremi, 18 Mart 1953 tarihinde Türkiye saatiyle 21:06'da Çanakkale'nin ilçesi Yenice'nin 12 kilometre doğusunda meydana gelen deprem. Depremin şiddeti 7.2 olarak kayda geçmiştir. Deprem sonucu 265 kişi öldü, 6750 bina hasar gördü veya yıkıldı.[1] Yenice ile Balıkesir'in ilçesi Gönen arasında fay kırığına sebep olduğu için Yenice-Gönen Depremi olarak bilinir."
Doğal Afetler,1955 Söke depremi,"1955 Söke-Balat depremi, 16 Temmuz 1955'ta yerel saat ile 09.07'de Büyük Menderes nehri deltası üzerinde, Söke'nin güneybatısında 6.8 Mw büyüklüğünde yıkıcı bir deprem olmuştur. Deprem, Balat ovası ve Sisam adasında oldukça büyük hasar yapmıştır. Mercalli şiddet ölçeğine göre maksimum şiddet IX (Çok yıkıcı) olarak ölçüldü. Toplam 23 can kaybına yol açtı.[2]"
Doğal Afetler,1957 Fethiye depremleri,"1957 Fethiye depremleri, 24 ve 25 Nisan 1957 tarihinde Muğla'nın Fethiye ilçesinde gerçekleşti. 3200'e yakın evin yıkıldığı veya harap olduğu depremde 67 kişi öldü.[3] Tekrar inşa edilen Fethiye'de şu an modern bir liman ve marina vardır.  14 Ocak 1969 tarihinde, Fethiye'de 6,2 şiddetinde meydana gelen depremde can kaybı olmamış, ancak yaralanmalar olmuştur ve evler ve işyerleri hasar görmüştür.[4][5]"
Doğal Afetler,1957 Abant depremi,"1957 Abant depremi, Kuzey Anadolu Fay Hattı üzerinde, Mudurnu vadisinde meydana elen deprem. Deprem şiddeti IX, magnitüdü 7.1 olarak tespit edilmiştir. Depremde 52 kişi ölmüş, 101 kişi yaralanmış, 5000'den fazla ev hasar görmüştür.[2][3]"
Doğal Afetler,1963 İstanbul depremi,"1963 Adalar depremi veya Çınarcık depremi. 18 Eylül yerel saat ile 16.58'de meydana gelen, 6.3 Mw büyüklüğünde meydana gelen depremdir."
Doğal Afetler,1964 Manyas depremi,"1964 Manyas depremi; 6 Ekim 1964 tarihinde meydana gelen, merkez üssü Balıkesir'in Manyas ilçesi olan, 7,0 Ms[2] büyüklüğündeki deprem."
Doğal Afetler,1966 Varto depremi,"1966 Varto depremi, 19 Ağustos 1966 tarihinde Türkiye'nin Doğu Anadolu Bölgesi'nde yer alan Muş ilinin Varto ilçesinde meydana geldi. Büyüklüğü 6,9 Ms olan deprem sonucunda 2.394 kişi öldü.[1]"
Doğal Afetler,1967 Mudurnu depremi,"1967 Mudurnu depremi ya da 1967 Sakarya Depremi, 22 Temmuz 1967 tarihinde yerel saatle 18:56'da Türkiye'de Bolu ilinin Mudurnu ilçesinde meydana gelen deprem. Büyüklüğü 6,8 Ms olan bu depremde 89 kişi öldü, 7116 bina hasar gördü.[1]"
Doğal Afetler,1967 Pülümür depremi,"1967 Pülümür depremi, 26 Temmuz 1967 tarihinde Türkiye saatiyle 20.53'te Türkiye'de Tunceli'nin Pülümür ilçesinde meydana gelen deprem.[1] Depremde 97 kişi öldü, 1282 bina yıkıldı veya hasar gördü.[1]"
Doğal Afetler,1968 Bartın depremi,"1968 Bartın depremi, Bartın’da 3 Eylül 1968 tarihindeki saat 08:19'de 6.5 Mw büyüklüğündeki deprem. Karadeniz kıyı şeridinde, aletsel olarak kaydedilebilen en büyük depremdir."
Doğal Afetler,1969 Alaşehir depremi,"1969 Alaşehir depremi, 28 Mart 1969 tarihinde, Manisa'ya bağlı Alaşehir ilçesi yakınlarında gerçekleşen 6,7 Mw büyüklüğündeki depremdir. Depremde 53 kişi yaşamını yitirmiş, 50 kişi yaralanmış, 4.651 ev ve iş yeri tamamen yıkılmış ya da ağır hasar almıştır.[2][3]"
Doğal Afetler,1970 Gediz depremi,"1970 Gediz depremi, 28 Mart 1970 tarihinde, mahallî saatle 23.05'te, merkezi Kütahya'nın batısındaki Gediz yöresinde meydana gelen depremdir."
Doğal Afetler,1971 Bingöl depremi,"1971 Bingöl depremi, 22 Mayıs 1971 tarihinde merkez üssü Türkiye'nin Bingöl ili olan deprem. Depremin büyüklüğü 6,8 Ms olarak ölçüldü.[1] 878 kişi öldü, 700 kişi yaralandı, 9111 bina hasar gördü veya yıkıldı.[1][2]"
Doğal Afetler,1971 Burdur depremi,"1971 Burdur depremi, 12 Mayıs 1971 yerel saat ile 08:25'te Burdur ilinde gerçekleşen 5.9 Mw büyüklüğündeki deprem. Mercalli şiddet ölçeğine göre maksimum şiddet VIII (yıkıcı) olarak ölçüldü. Kent merkezi ile birçok köy çevresinde evler yıkılmış ve 57 kişi ölmüştür."
Doğal Afetler,1975 Lice depremi,"1975 Lice depremi, 6 Eylül 1975 tarihinde yerel saatle 12:20'de (UTC: 09:20) Diyarbakır'ın Lice ilçesi ve köylerinde oluşan 23 saniye süren şiddetli yer sarsıntısı.[3] Kandilli Rasathanesi ve Deprem Araştırma Enstitüsü depremin büyüklüğünü 6,6 Ms olarak açıkladı. 2385 kişi öldü, 8149 bina hasar gördü veya yıkıldı.[1] Bazıları maddi hasarlara sebep olan 3-4 ay süresince artçı sarsıntılar devam etti."
Doğal Afetler,1976 Çaldıran depremi,"1976 Çaldıran depremi, 24 Kasım 1976 tarihinde yerel saatle 12:22'de merkez üssü Van'ın Muradiye ilçesi Çaldıran bucağı olan 7,5 Ms büyüklüğündeki deprem.[1] 3840 kişi öldü, 9232 bina hasar gördü. 2000 kilometrekarelik bir alandaki evlerin %80'i yıkıldı.[5] Deprem en çok Muradiye ve çevre ilçeler olan Erciş ve Özalp'de can ve mal kaybına sebep oldu. 3.304 kişilik nüfusa sahip Çaldıran'da evlerin %95'i yıkıldı ve 615 kişi öldü.[6] Ağrı iline bağlı Diyadin ve Taşlıçay ilçeleri dolayları da etkilendi. Depremin yanı sıra bölgede gece hava sıcaklığının -17 dereceye kadar düşmesi sonucu donma nedeniyle de ölümler oldu. Yağmur ve kar yağışları nedeniyle kurtarma ve yardım çalışmaları gecikti."
Doğal Afetler,1983 Erzurum depremi,"1983 Erzurum depremi, 30 Ekim 1983'te, Erzurum ve çevresinde büyük hasara ve önemli ölçüde can kaybına neden olan yer sarsıntısı. Büyüklüğü 6,9 Ms olan bu depremde[1] 1.155 kişi ölmüş, 537 kişi yaralanmış, 3.241 konut ağır, 3 bin konut orta ve 4 bin konut hafif hasar görmüş, 30 bini aşkın hayvan can vermiştir"
Doğal Afetler,1983 Biga depremi,"1983 Biga depremi, 5 Temmuz 1983'te yerel saat ile 15:01'de Çanakkale'nin Biga ilçesinde gerçekleşen 6.1 Ms büyüklüğündeki deprem. Mercalli şiddet ölçeğine göre en büyük şiddet VIII (Yıkıcı) olarak hissedildi. 3 kişi depremde hayatını kaybetti.[2]"
Doğal Afetler,1986 Malatya depremi,"1986 Malatya depremi, 5 Mayıs 1986'da yerel saat ile 06.35'te Malatya'nın Doğanşehir ilçesinde gerçekleşen 6.1 Mw büyüklüğündeki deprem. Mercalli şiddet ölçeğine göre maksimum şiddet VIII (Yıkıcı) olarak ölçüldü. Toplam 7[3] can kaybına yol açtı.[4]"
Doğal Afetler,1992 Erzincan depremi,"1992 Erzincan depremi, 13 Mart 1992 tarihinde yerel saatle 19.08'de Türkiye'de Erzincan ilinin güneydoğusunda meydana gelen deprem. Depremin büyüklüğü 6,8 Ms olarak ölçüldü.[1] 653 kişi öldü, 8057 bina hasar gördü veya yıkıldı. Bu deprem 1939 Erzincan Depremi'nin merkez üssü yakınındadır. Kuzey Anadolu Fayı üzerinde bulunan Erzincan, bu depremle beraber tarihindeki altıncı büyük depremi yaşamıştır.[4]"
Doğal Afetler,1995 Dinar depremi,"1995 Dinar Depremi, 1 Ekim 1995 tarihinde yerel saatle 17:57'de (UTC: 15:57) Türkiye'de Afyonkarahisar ilinin Dinar ilçesinde meydana gelen deprem. Büyüklüğü 6,1 Ms olarak ölçüldü. Şiddeti VIII'dir. 90 kişi öldü, 14.156 bina hasar gördü.[1] Dinar'ın çevre köyleri olan Yakaköy, Kızıllı ve Yapağılı'da da hasara sebep oldu."
Doğal Afetler,1998 Adana-Ceyhan depremi,"1998 Adana-Ceyhan depremi veya 1998 Adana depremi, yaklaşık 6,3 büyüklüğünde depremdir.[4] Deprem, 27 Haziran 1998 tarihinde yerel saatle 16.55'te Çukurova olarak bilinen Türkiye'nin güney bölgesini vurdu.[1][5]"
Doğal Afetler,1999 Gölcük depremi,"1999 Gölcük Depremi, İzmit Depremi, Marmara Depremi veya 17 Ağustos 1999 depremi, 17 Ağustos 1999 sabahı, yerel saatle 03.02'de meydana gelen Kocaeli/Gölcük merkezli deprem. Aletsel büyüklüğü Mw=7,4 (Kandilli Rasathanesi) veya Mw=7,6 (USGS)[5] ölçülen deprem, büyük çapta can ve mal kaybına neden olmuştur."
Doğal Afetler,1999 Düzce depremi,"1999 Düzce depremi, 12 Kasım 1999 Cuma günü saat 18.57'de aletsel büyüklüğü 7,2 ve merkez üssü Düzce olan deprem. 30 saniye süreyle etkili olan deprem, pek çok ilin yanı sıra Ukrayna'dan da hissedildi."
Doğal Afetler,2000 Bolvadin-Sultandağı depremi,"2000 Bolvadin-Sultandağı depremi, 15 Aralık 2000 tarihinde merkez üssü Afyonkarahisar'ın Bolvadin ilçesi olan, 6.0 Mw büyüklüğünde meydana gelen deprem. Amerika Birleşik Devletleri Jeoloji Araştırmaları Kurumu (USGS) depremin büyüklüğünü 6.1 Mw olarak tespit etti.[2][3]"
Doğal Afetler,2000 Çankırı depremi,"2000 Çankırı depremi, 6 Haziran 2000 tarihinde yerel saatle 05.41'de merkez üssü Çankırı'nın Orta ilçesi olan 6,1 Ms  büyüklüğündeki deprem. Deprem sonucunda 3 kişi öldü ve 81 kişi yaralandı. Çankırı'nın Orta ilçesi ve Ankara'nın Çubuk ilçesinde toplam 2 kişi öldü. 4366 bina hasar gördü. 6 Haziran 2000 ve 14 Haziran 2000 tarihleri arasında en büyüğü 5,0 büyüklüğünde olmak üzere 563 artçı sarsıntı meydana geldi."
Doğal Afetler,2002 Çay-Sultandağı depremi,"2002 Çay-Sultandağı Depremi, 3 Şubat 2002 tarihinde Afyon'a bağlı Sultandağı ve Çay ilçelerinde etkili olan art arda iki deprem meydana gelmiştir. İlk deprem, yerel saatle 09:11'de Eber Gölü'nün güneyinde 6.5Mw büyüklüğünde; ikinci deprem ise saat 11:26'da Çay'ın batısında 5.8Mw büyüklüğünde meydana gelmiştir.[3][4][5]"
Doğal Afetler,2003 Bingöl depremi,"2003 Bingöl Depremi, 1 Mayıs 2003 tarihinde yerel saatle 03.27'de (00:27 UTC) gerçekleşen, Türkiye'nin doğusunu etkileyen, 6,4 büyüklüğündeki depremdir. Merkezi Bingöl'ün 15 km. kuzeyindeki Bingöl bölgesidir. Etkilenen bölgede en az 176 kişi öldü, 625 bina çöktü veya ağır hasara uğradı.[3]"
Doğal Afetler,2004 Erzurum depremleri,"2004 Erzurum depremleri, 25 ve 28 Mart 2004'te gerçekleşen, merkez üssü Erzurum'un Aşkale ilçesi olan, 5,1 Mw ve 5,3 Mw  büyüklüklerindeki iki depremdir. Depremler sonucu 10 kişi öldü, 87 kişi yaralandı."
Doğal Afetler,2004 Doğubayazıt depremi,"2004 Doğubayazıt depremi, 2 Temmuz 2004 tarihinde Türkiye saati ile ile 01.30'da Ağrı'nın Doğubayazıt ilçesinde 5,1 Mw[1] veya 5,2 Mw[2] büyüklüğünde meydana gelen deprem. Deprem sonucu 18[3] veya bazı kaynaklara göre 17[1] kişi öldü. Deprem sonucu 32 kişi de yaralanmıştır.[4] Depremde en büyük hasarı Yığınçal köyü görmüş,[3] Kutlubulak ve Sağlıksuyu köylerinde de hasar meydana gelmiştir.[5] Kandilli Rasathanesi'ne göre depremde 1000 bina hasar almıştır.[1] Deprem, Ağrı, Iğdır, Kars ve İran-Türkiye sınırının İran tarafında, sınıra yakın olan bölgelerde hissedildi.[6] Depremin şiddeti VII,[1] derinliği ise 5 km[2] veya 27,1[7] idi. Deprem sırasında köy sakinlerinin çoğunun yaylada olması, can kaybını azalttı.[6] Depremden sonra çeşitli kuruluşlar bölgeye yardım gönderdi, üç bakan bölgeye gitti, Yunanistan yardım teklif etti ve Fransa Türkiye'ye dayanışma mesajı gönderdi.[4]"
Doğal Afetler,2005 İzmir depremleri,"2005 İzmir depremleri, 17 ve 21 Ekim'de meydana gelen, İzmir'in çoğunu ve Aydın ilinin tamamını etkileyen depremler. Hiçbir can kaybı olmamış ama maddi hasar oluşmuştur. Depremlerin merkezleri Seferihisar'ın 24 km güneybatısıdır.[1][2]"
Doğal Afetler,2010 Elazığ depremi,"2010 Elâzığ depremi, 8 Mart 2010 tarihinde Türkiye saati ile 04.32'de, Elazığ'ın Karakoçan ilçesinde 6,0 büyüklüğünde meydana gelen deprem. Depremde ilk belirlemelere göre en çok hasar, Kovancılar ilçesine bağlı üç köyde meydana gelmiştir. Bölgede incelemelerde bulunan dönemin Sağlık Bakanı Recep Akdağ, 51 kişinin hayatını kaybettiğini ve 34 kişinin yaralı olduğunu açıklamıştır. Dönemin başbakanı Recep Tayyip Erdoğan açıklamasında, depremdeki can kaybının asıl sorumlusunun kerpiç evler olduğunu ve bu evler yüzünden vatandaşların hayatını kaybettiğini söylemiştir.[3] Daha sonra ölen 10 kişinin iki kez sayıldığı açıklanmış ve ölü sayısı 41 olarak duyurulmuştur.[2]"
Doğal Afetler,2011 Simav depremi,"2011 Simav depremi veya Kütahya depremi, 19 Mayıs 2011 günü TSİ 23:15'te Türkiye'nin Kütahya iline bağlı Simav ilçesi merkez üssünde 5.9 Mw büyüklüğünde gerçekleşen ve İstanbul, Kocaeli, Sakarya, Ankara, Çanakkale, Bilecik, Bursa, Balıkesir, Yalova, Afyonkarahisar, Isparta, Eskişehir, Uşak, İzmir, Manisa ve Edirne'de de hissedilen tektonik deprem.[1][3][4]"
Doğal Afetler,Ekim 2011 Van depremi,"Ekim 2011 Van depremi, 23 Ekim 2011 günü Türkiye saati ile 13.41'de[2][3] Van'da meydana gelen ve 25 saniye süren[4] bir depremdir. Depremin merkez üssü Van'a 17 kilometre uzaklıktaki[5] Tabanlı köyüdür. Yapılan değerlendirmelerde depremin büyüklüğü; Kandilli Rasathanesi tarafından Richter ölçeğine göre 6.6ML,[2] ABD Jeoloji Araştırmaları Kurumu tarafından ise Moment magnitüd ölçeğine göre 7.2 Mw olarak duyuruldu.[5] Kandilli Rasathanesi'nden daha sonra yapılan açıklamada depremin moment büyüklüğü 7.2 Mw olarak düzeltildi.[6][7]"
Doğal Afetler,Kasım 2011 Van depremi,"Kasım 2011 Van depremi; 9 Kasım 2011 tarihinde, TSİ 21:23'te meydana gelen ve 5,6 Mw büyüklüğündeki depremdir.[1][2] Depremin merkez üssü, Van'a 16 km uzaklıktaki[2] Edremit ilçesidir.[1][2]"
Doğal Afetler,2014 Ege Denizi depremi,"2014 Ege Denizi depremi, 24 Mayıs 2014'te, Yunanistan saati ile 12.25'te Semadirek adasının 18 km güneyinde meydana gelen deprem. Yapılan değerlendirmelerde depremin büyüklüğü Richter ölçeğine göre 6,9 Mw olarak duyuruldu.[1] Ege Denizinde meydana gelen deprem, Türkiye'nin Bolu, Çanakkale, Kırklareli, Edirne, Eskişehir, Tekirdağ,İstanbul ve İzmir illeriyle, Bulgaristan ve Romanya'nın güneyinde de ciddi derecede hissedilmiştir.[5] Yaklaşık 40 saniye süren depremin, hissedildiği bölgelerde yaşayan kişiler sokaklara çıktılar. AFAD, depremden sonra saat 12:31'de Saros Körfezi'nde 5.3 büyüklüğünde bir artçı depremin daha meydana geldiğini açıkladı. Ayrıca depremden sonra 3 şiddetinden büyük 13 adet artçı depremin meydana geldiği açıklandı.[5] Depremin ardından biri ağır olmak üzere 266 kişi yaralandığı bildirildi.[6] Gökçeada'da hafif hasar meydana geldi.[7]"
Doğal Afetler,2017 Ege Denizi depremi,"2017 Ege Denizi depremi, 21 Temmuz 2017 tarihinde merkez üssü Türkiye'nin Muğla ilinin Bodrum ilçesinin 10 km güneydoğusunda ve Yunanistan'ın İstanköy adası açıklarında yerin 5 km altında richter ölçeğine göre 6.6 Mw büyüklüğünde meydana gelen deprem."
Doğal Afetler,2019 İstanbul depremi,"2019 İstanbul depremi, 26 Eylül 2019 tarihinde merkez üssü İstanbul'un Silivri ilçesi açıkları olan, 5,8 büyüklüğünde meydana gelen deprem. Depremde bir kişi kalp krizi sebebiyle öldü, çoğu panik sebebiyle 43 kişi yaralandı.[8] Deprem İstanbul'un yanı sıra Tekirdağ, Kırklareli, Kocaeli, Yalova ve Sakarya'dan da hissedildi.[5]"
Doğal Afetler,2020 Elazığ depremi,"2020 Elazığ depremi, 24 Ocak 2020 tarihinde yerel saatle 20.55'te Türkiye'nin Elazığ ilinde meydana gelen ve başta Elazığ ve Malatya olmak üzere tüm Doğu Anadolu Bölgesini etkisi altına alan merkez üssü Elazığ'nın Sivrice ilçesine bağlı Çevrimtaş köyü olan ve yaklaşık 22 saniye kadar süren deprem. Kandilli Rasathanesi depremin büyüklüğünü 6,5 Mw,[2][7] USGS ise 6,7 Mw[1] olarak açıkladı.[8]"
Doğal Afetler,2020 İran-Türkiye depremleri,"2020 İran-Türkiye depremleri, 23 Şubat 2020 tarihinde merkez üssü İran'ın Batı Azerbaycan Eyaleti'nin Hoy şehri olan, Türkiye'nin Van ilinin Saray ilçesinin 25 km güneydoğusunda yerin 6.4 km altında richter ölçeği'ne göre 5.8 Mw büyüklüğünde meydana gelen deprem. Bu depremden 10 saat sonra 5.9 Mw büyüklüğünde ikinci bir deprem daha meydana geldi."
Doğal Afetler,2020 Karlıova depremi,"2020 Bingöl depremi, 14 Haziran 2020 tarihinde yerel saatle 17.24'te Türkiye'nin Bingöl ilinin Karlıova ilçesinde meydana gelen 5.8 büyüklüğündeki deprem. Söz konusu depremin ardından büyüklükleri 5.6 ile 1.0 arasında olan 392 adet artçı deprem meydana geldi.[4]"
Doğal Afetler,2020 Ege Denizi depremi,"2020 Ege Denizi Depremi veya Uluslararası Sismoloji Merkezi'ndeki ismiyle Samos Depremi,[11] 30 Ekim 2020'de TSİ 14.51'de meydana gelen, merkez üssü Yunanistan'ın Sisam Adası açıkları olan, yaklaşık 16 saniye süren 6,9 Mw büyüklüğündeki depremdir.[2] Depreme en yakın nokta Sisam olmasına rağmen, en büyük yıkım 70 km (43 mi) kuzeydoğudaki İzmir’de yaşandı. İlde 700’den fazla bina ağır hasar aldı veya tamamen yıkıldı. Türkiye’de 117 kişi öldü, 1.034 kişi yaralandı; Yunanistan’da ise 2 kişi öldü ve 19 kişi yaralandı.[12] Bu deprem, 2020 yılının en ölümcül depremi olup, aynı yıl Türkiye’yi sarsan üçüncü büyük depremdi. Ayrıca, beklenenden büyük bir tsunamiye yol açarak kıyı bölgelerinde ek hasara neden oldu."
Doğal Afetler,2022 Buca depremi,"2022 Buca depremi, 4 Kasım 2022 saat 03:29'da merkez üssü İzmir'in Buca ilçesi olan 4,9 büyüklüğünde gerçekleşen deprem. Kandilli Rasathanesi depremin büyüklüğünü 4,9 Mw olarak tespit etti.[2]"
Doğal Afetler,2022 Düzce depremi,"2022 Düzce depremi, 23 Kasım 2022 tarihinde TSİ 04:08'de merkez üssü Düzce Gölyaka'da gerçekleşen deprem.[6] Depremin büyüklüğünü Amerika Birleşik Devletleri Jeoloji Araştırmaları Kurumu 6.1,[3] AFAD 5.9,[1] Boğaziçi Üniversitesi Kandilli Rasathanesi ise 6.0[2] olarak kaydetti. Deprem, İstanbul, Bolu, Bilecik, Eskişehir, Ankara, Yalova, Çankırı, Kastamonu, Kırıkkale, Bartın, Kocaeli, Karabük ve Sakarya'dan da hissedildi."
Doğal Afetler,2023 Kahramanmaraş depremleri,"2023 Kahramanmaraş depremleri, 6 Şubat depremleri ya da 2023 Türkiye-Suriye depremleri, 6 Şubat 2023'te dokuz saat arayla meydana gelen, merkez üsleri sırasıyla Kahramanmaraş'ın Pazarcık ve Elbistan ilçeleri olan, 7,8 Mw  ve 7,5 Mw  büyüklüklerindeki iki depremdir. Mercalli şiddet ölçeğine göre sarsıntıların şiddeti, ölçeğin en yüksek değeri olan XII (Afetsel) olarak saptandı. Depremler sonucunda Türkiye'de resmî açıklamaya göre en az 53 bin 537, Suriye'de ise en az 8 bin 476 kişi öldü ve toplamda 138 binden fazla kişi ise yaralandı. Depremlerin ardından büyüklüğü 6,7 Mw 'e kadar varan 45 binden fazla artçı sarsıntı gerçekleşti."
Doğal Afetler,2025 İstanbul depremi,"2025 İstanbul depremi, 23 Nisan 2025 tarihinde merkez üssü İstanbul'un Silivri ilçesi açıklarında, Marmara Denizi'nde  6,1 Mw büyüklüğünde meydana gelen deprem.[8] ABD Jeoloji Araştırmaları Kurumu ise depremin büyüklüğünü 6,2 Mw olarak açıklarken, sarsıntının şiddeti mercalli şiddet ölçeğine VIII (yıkıcı) olarak tespit edildi. Yerin 15.2 km derinliğinde gerçekleşen ve 13 sn süren sarsıntı sonucunda 450'den fazla artçı deprem kaydedildi. Başta İstanbul'un ilçeleri olmak üzere; Tekirdağ, Yalova, Kocaeli, Kırklareli, Bursa, Edirne, Balıkesir, Sakarya ve Düzce'den de hissedilen depremin ardından çoğu panik atak ve yüksekten atlama sebebiyle 359 kişi yaralandı.[9][10]"
Doğal Afetler,2009 Zigana çığ faciası,2009 Zigana çığ faciası 25 Ocak günü saat 11:15 civarında Gümüşhane ilinde meydana gelen çığ felaketidir. 2.200 metre rakımdaki kayak merkezinin yakınlarında yürüyen 17 yürüyüşçünün etkilendiği faciada yürüyüşçüler çığın etkisiyle yaklaşık 1000 metre sürüklendi.[1] 10 kişi olay yerinde 1 kişi ise kaldırıldığı hastanede hayatını kaybetti. 5 kişi yara almadan 1 kişi ise yaralı olarak kurtuldu.[2] Olay sonrası AKUT başkanı Nasuh Mahruki "Kazadan etkilenenler dağcılar değil yürüyüş grubuydu. Çığ testi yapmadan yola çıktıkları anlaşılmaktadır. 16-17 kişinin çığın altında kalması çok zordur." şeklinde bir açıklamada bulundu.[2]
Doğal Afetler,1992 Görmeç çığ faciası,1992 Görmeç çığ faciası 1 Şubat 1992 tarihinde Gömeç Şırnak'ta meydana gelen ve 71'i asker 97 kişinin hayatını kaybettiği çığ faciası.[1][2]
Doğal Afetler,2020 Van çığ faciası,2020 Van çığ faciası 4-5 Şubat 2020 tarihlerinde meydana gelen ve 42 kişinin ölümüyle sonuçlanan iki çığ düşmesi olayıdır. İlk çığın ardından olay yerine giden kurtarma ekibinin üzerine ikinci çığ düştü. İlk olayda 7 ikinci olayda 35 kişi öldü.[1]
Doğal Afetler,1929 Of-Sürmene sel felaketi,1929 Of-Sürmene sel felaketi ya da Of sel baskını 6 Temmuz 1929 yılında Trabzon iline bağlı Of Çaykara ve Sürmene ilçelerinde etkili olan çok sayıda kişinin ölümü ve evin yıkımına sebep olan büyük sel baskınlarıdır.[1] Bu sel baskınında evlerini kaybedenlerin büyük bölümü Arap Kaymakam döneminde Maçka ilçesinde 1923 mübadelesi ile Yunanistan'a gönderilen Karadeniz Rumları'nın evlerine yerleştirilmiştir.
Doğal Afetler,Senirkent sel felaketi,Senirkent sel felaketi 13 Temmuz 1995 tarihinde Türkiye saatiyle 20:00 sıralarında Isparta'nın Senirkent ilçesinde önce sel ve sonrasında meydana gelen heyelan felaketi. Olaylar sonucunda 74 kişi öldü 209 ev hasar gördü veya yıkıldı.[1]
Doğal Afetler,1998 Beşköy sel felaketi,1998 Beşköy sel felaketi 7 Ağustos 1998'de Trabzon'un Köprübaşı ilçesine bağlı o dönem belde olan Beşköy mahallesinde meydana gelen sel su baskını ve heyelandır.[1][2] Sel sonucunda 47 kişi ölmüştür.[1] Ölenlerden 7 kişinin cesedine ulaşılırken 40 kişi kaybolmuştur.[1] Beşköy belde merkezi ise büyük oranda haritadan silinmiştir.
Doğal Afetler,2009 Marmara sel dizisi,2009 Marmara sel dizisi 9 Eylül 2009 tarihinde Türkiye'nin Marmara Bölgesinde meydana gelen bir sel dizisidir.[1] Daha çok İstanbul ve Tekirdağ'ı etkilemiş en az 31 kişinin ölümü ve 9 kişinin kaybolmasıyla sonuçlanmış en az 70 milyon dolarlık bir zarar vermiştir.[2][3]
Doğal Afetler,2015 Bodrum sel felaketi,2015 Bodrum sel felaketi 22 ve 23 Eylül'de meydana gelen şiddetli yağışlar sonucunda Muğla'nın Bodrum ilçesinde meydana gelmiş sel felaketidir.[1]
Doğal Afetler,2020 Dereli sel felaketi,2020 Dereli sel felaketi 11 Ağustos 2020'de Türkiye'nin Karadeniz Bölgesi'nde bulunan Dereli ilçesinde etkili olan hidroelektrik enerji santrali deposunun patlaması sonucu oluşan sel. Giresun ve Sivas'ın bazı ilçeleri bu sel felaketinden sonra zarar görmüştür. Bu olay sonucunda 8 kişi kaybolmuş daha sonra kaybolan kişilerin cansız bedenine ulaşılmıştır.
Doğal Afetler,2021 Batı Karadeniz sel felaketi,2021 Batı Karadeniz sel felaketi 11 Ağustos 2021'de Türkiye'nin Karadeniz Bölgesi'nin Batı Karadeniz Bölümü'nde etkili olan aşırı yağış sonucu meydana gelen sel su baskını ve heyelanlar. Kastamonu Sinop ve Bartın illerini etkileyen sellerde toplam 97 kişi hayatını kaybetti 228 kişi ise yaralandı.[1] Kastamonu Sinop ve Bartın afet bölgesi ilan edildi
Doğal Afetler,2022 Ankara selleri,2022 Ankara selleri 7 Haziran 2022 tarihinde Türkiye'nin başkenti Ankara'da başlayan sellerdir.[2][3] Sağanak yağmur sonrası oluşan selde toplam 6 kişi öldü.
Doğal Afetler,2023 Adıyaman-Şanlıurfa sel felaketi,15 Mart 2023 tarihinde Türkiye'nin güneydoğusunda etkili olan aşırı yağış sonucu meydana gelen sel ve su baskınları. Özellikle Adıyaman ve Şanlıurfa'yı etkileyen seller nedeniyle toplam 21 kişi hayatını kaybetti. İki ilde 3 bin 154 kişinin konut iş yeri araç ve muhtelif ev eşyasının zarar gördüğü bildirildi.
Doğal Afetler,9 Nisan 2012 Maden hortumu,Elazığ'ın Maden İlçesi'nde 9 Nisan 2012 akşamı saat 18:30 sıralarında meydana gelen hortum ve şiddetli fırtına karayolları işçilerinin kaldığı şantiyede konteyner ve araçları havalarda uçurmuş şantiyenin harabeye döndüğü faciada yaklaşık 100 metre sürüklenen konteynerde bulunan ve 4'ü bugün işbaşı yapan 6 işçi yaşamını yitirmiş 7 kişi de yaralanmıştı.[1]